שלום לכולם אנחנו לומדים את דף קנה מסכת בבא בתרא באתר דף יומי של עשר דקות אנחנו מתחילים קצת מעל אמצע העמוד 
הזכרנו בדף הקודם את המעשה שקרה בבני ברק שאחד ירש נכסים ומכר אותם לאחרים והיורשים של אותו נותן טענו שכשהוא נתן הוא היה קטן הסברנו שלא מדובר בממש קטן אלא הוא היה אפילו בן שמונה עשרה או בן עשרים כמו שעוד רגע נראה אבל עוד לא היו לו שתי שערות שזה מראה על בגרות ולכן הוא לא היה יכול למכור אז אתמול הזכרנו את הנושא הזה בקצרה היום נתמקד בנושא הזה 
חזל תיקנו שבן שירש נכסים מאבא שלו אפילו שהוא כבר נחשב גדול כלומר הוא מעל שלוש עשרה ויש לו שתי שערות הוא לא יכול למכור את הנכסים עד שהוא מגיע לגיל מסוים כמו שעוד רגע נראה מה הסברא בהמשך הגמרא אומרים שההנחה היא שבן שהוא פחות משמונה עשרה או עשרים הוא עוד לא מספיק בוגר בשביל להתעסק עם כסף ואנחנו לא רוצים שהוא יעשה שטויות מישהו יציע לו כסף והוא יתלהב מעצם זה שהוא מקבל כסף והוא ימכור בזול מדי אז לכן הוא לא יכול למכור עד שהוא מגיע לגיל מסוים והביא שתי שערות שזה מראה על בגרות לאיזה גיל בזה יש מחלוקת מה רב נחמן אמר רבא אומר בן שמונה עשרה ורב הונא אומר בן עשרים עכשיו מקשה רבי זירא על רב הונא שאמר בן עשרים מאותו מקרה שקרה בבני ברק שראינו בדף הקודם והזכרנו עכשיו שמה היורשים טענו שהוא היה קטן כלומר הוא היה אמנם בן עשרים או בן שמונה עשרה אבל הוא עוד לא הביא שתי שערות ואז הצד השני אמר אז בואו נפתח את הקבר ונבדוק ורבי עקיבא אמר שאין טעם לפתוח זו לא בדיקה יעילה 
אבל אומר רבי זירא התועלת בלפתוח את הקבר ולבדוק אם יש לו שתי שערות זה רק אם ההנחה היא שצריך להיות בן שמונה עשרה ושתי שערות אבל אם הגיל הוא גיל עשרים אז מגיל עשרים שתי שערות כבר לא משנים כי הרי יש משנה בנידה שאומרת שמי שלא הביא שתי שערות עד גיל עשרים זה אומר שהוא סריס והוא כבר לא יביא שתי שערות ולכן מגיל עשרים הוא כבר נחשב גדול אפילו שהוא לא הביא שתי שערות אז מה הטעם בלפתוח את הקבר ולבדוק מספיק להוכיח שהוא היה בן עשרים 
אבל עונה הגמרא ההנחה בשאלה היא לא נכונה במשנה בנידה בשביל להגדיר מישהו כגדול אפילו שהוא לא הביא שתי שערות כי הוא סריס זה לא מספיק שהוא בן עשרים אלא הוא צריך להיות גם בן עשרים וגם שיהיו בו סימני סריס מה זה סימני סריס זה מפורט ביבמות לא ניכנס לזה עכשיו רק אז אני מניח שהוא סריס והוא כבר לא יביא שתי שערות והוא נחשב גדול אבל אם הוא רק הגיע לגיל עשרים אבל אין לו סימני סריס אם אין לו שערות עדיין אפשר להניח שהוא עוד לא גדול לכן המקרה בבני ברק מובן לפי שתי השיטות שיש טעם לבדוק האם יש לו שערות או אין לו שערות אפילו שהוא כבר הגיע לגיל עשרים אז אלו שתי השיטות שמונה עשרה ועשרים 
עכשיו בדרך אגב בעמוד ב בשורה השמינית הגמרא שואלת לגבי אותו אחד שאין לו סימני סריס אבל עדיין אין לו שתי שערות עד מתי נניח שהוא לא גדול האם עד מאה ועשרים הוא עדיין לא ייחשב כגדול אז אומרת הגמרא עד אמצע חייו רשבם מפרש שהכוונה היא עד שהוא יעבור את החצי של שבעים כלומר עד שלושים ושש משלושים ושש גם אם אין לו שום סימנים לא של סריס ולא שתי שערות אפשר כבר להחשיב אותו כגדול אז בכל אופן ראינו שלא נותנים לאחד שעוד לא גדול שמונה עשרה או עשרים ושערות למכור נכסים שהוא ירש כששוב העיקרון הוא שאנחנו רוצים שהוא יהיה מספיק בוגר בשביל להתעסק במשא ומתן וממילא כיון שזה העיקרון אז המספרים שמונה עשרה או עשרים הם לא מקודשים ויכולים להיות יוצאי דופן כלפי מעלה וכלפי מטה יכול להיות אחד שעבר את גיל עשרים ויש לו שתי שערות אבל הוא לא מספיק בוגר ויכול להיות אחד או אחת שעברו את גיל בר מצווה או בת מצווה שהם כבר מספיק בוגרים וכן ניתן להם למכור אפילו שהם קטנים מהגיל שמונה עשרה או עשרים 
ועכשיו נראה את זה בגמרא אז לגבי אחד שעבר כבר את הגיל ובכל זאת הוא לא מספיק בוגר את זה אנחנו רואים בשליש העליון של עמוד ב כשהגמרא שאלה האם המספרים שאמרנו שמונה עשרה או עשרים הם נכללים בתוך הבגרות או בתוך הילדות כלומר למשל לרבא שאמר שהגבול הוא שמונה עשרה אז מישהו שהוא בן שמונה עשרה האם הוא יכול למכור או לא יכול למכור אז בזה שוב מובאות שתי דעות מה רב נחמן אמר רבא בר רב שילא אומר שתוך הזמן נחשב כלאחר הזמן כלומר שהגיל עצמו נחשב כבוגר כבר זה רבא בר רב שילא אבל הביאו בשם רבא בשם רב נחמן שהוא אומר שתוך הזמן כלפני הזמן כלומר שהוא עדיין קטן אבל הגמרא אומרת שרבא עצמו באמת לא אמר את זה אלא שמישהו ראה שרבא פסק לגבי אחד בן שמונה עשרה שמכר שהמכר לא מכר אז הוא הבין שמי שבן שמונה עשרה זה עדיין נחשב ילד כי תוך הזמן כלפני הזמן אבל באמת אומרת הגמרא רבא לא סובר ככה רבא מסכים עם רבא בר רב שילא שתוך הזמן זה כלאחר הזמן וברגע שהוא בן שמונה עשרה הוא יכול למכור אלא למה אותו אחד שהיה בן שמונה עשרה לא יכל למכור כי רבא ראה שלמרות שהוא בן שמונה עשרה הוא עושה שטויות עם כסף הוא היה משחרר את העבדים שלו בלי סיבה מכאן רבא הבין שאותו אחד לא מספיק אחראי עם כסף ולכן הוא עצמו לא יכול למכור אבל אחרים בני שמונה עשרה כן יכולים למכור כבר אז הנה ראינו שהמספר שמונה עשרה הוא לא מקודש ואפילו שאחד עבר את שמונה עשרה אם הוא לא מספיק בוגר הוא גם לא יוכל למכור 
ועכשיו נראה דוגמא נוספת לעניין הזה הפעם לכיוון ההפוך שורה שנייה בשורות הרחבות בעמוד ב הגיע מקרה לרב גידל בר מנשיא של ילדה בת ארבע עשרה שמכרה נכסים והוא אמר לרבא שהיא יודעת בטיב משא ומתן אז הוא שאל האם היא יכולה למכור ורבא ענה לו שכן וכמובן זה לאו דווקא ילדה בת ארבע עשרה אלא ילד או ילדה שעברו את גיל בר מצווה או בת מצווה והביאו שתי שערות פשוט במקרה המקרה שהגיע לרב גידל היה של בת בת ארבע עשרה אז זה מראה שגם לכיוון השני המספר שמונה עשרה הוא לא מקודש וגם מי שקטן יותר אם הוא מבין בטיב משא ומתן הוא גם כן יכול למכור 
עכשיו הגמרא בשליש התחתון של עמוד ב מביאה סיפור נוסף בעניין הזה היה אחד שהיה קטן אבל הוא מכר נכסים בחזקת שהוא אחד שיודע בטיב משא ומתן כמו שהרגע רבא אמר לרב גידל בר מנשיא שאז הוא כן יכול למכור אבל אז הוא התחרט והקרובים שלו יעצו לו שילך ויתנהג כמו משוגע ליד רבא הם אמרו לו שיאכל תמרים ויזרוק את הגרעינים לכיוון של רבא ואז רבא יחשוב שהוא שוטה והוא יבטל את המכר אז הוא באמת עשה את זה ובאמת רבא ביטל את המכר ואז תוך כדי שהסופר של רבא כותב לו את הפסק שהמכר מבוטל הלקוחות של אותו מכר שהם עכשיו הולכים להפסיד את המכר הלכו לאותו מוכר ואמרו לו לך תגיד לרבא איך הסופר שלך לוקח לי זוז שלם על הכתיבה של הפסק הזה הרי מגילת אסתר מוכרים בזוז איך על שטר אחד הוא לוקח זוז עכשיו הוא חשב שהם אומרים לו את זה לטובתו לכן הוא באמת הלך ואמר את זה לרבא אבל הם התכוונו שמתוך זה שהוא יאמר את זה לרבא רבא יבין שבעצם הוא כן חכם וכן יודע בטיב משא ומתן הא ראיה שהוא יכול לומר טענה כזאת ואז הוא יחזיר את המכר ובאמת זה מה שקרה הוא אמר את זה לרבא ורבא החזיר את המכר ואז הקרובים החצופים של אותו מוכר הלשינו לרבא שזה הלקוחות למדו את המוכר לומר את הטענה הזאת אבל רבא לא קיבל את זה הוא אמר גם אם הם למדו אותו עצם זה שהוא יכול להבין את זה ולומר את זה זה כבר מראה שהוא יודע בטיב משא ומתן ולכן המכר קיים וזה שבהתחלה הוא זרק עלי את הגרעינים זה לא כי הוא שוטה אלא פשוט כי הוא חצוף 
אז אמרנו שהמספרים הם לא מקודשים אלא העיקרון הוא שהוא צריך לדעת בטיב משא ומתן ועכשיו לסיום שבע שורות לפני סוף עמוד ב נראה באיזה תחומים הדין הזה של עשרים או שמונה עשרה שייך אנחנו נדבר על שלושה תחומים אחד זה מטלטלין שני זה עדות ושלישי זה מתנה אז קודם כל לגבי מטלטלין את זה הגמרא רק מבליעה תוך כדי הדיון על עדות אומרת הגמרא שכל מה שאמרנו שקטן מעשרים או שמונה עשרה לא מוכר זה רק בקרקעות אבל מטלטלין הוא יכול למכור ולא רק זה שקטן משמונה עשרה יכול למכור אלא יש משנה שאומרת שאפילו פעוטות כלומר בני שש שבע גם הם יכולים למכור מטלטלין אז זה לגבי מטלטלין עכשיו לגבי עדות אומר רב הונא בריה דרב יהושע שכל מה שדיברנו עכשיו שקטן משמונה עשרה לא יכול למכור זה לגבי מכירה אבל להעיד הוא יכול להעיד העיקר שהוא ייחשב גדול כמו בכל התורה כלומר בגיל בר מצווה ושתי שערות אז זה רב הונא בריה דרב יהושע אבל בא מר זוטרא ומגביל את זה מה שרב הונא בריה דרב יהושע אמר שלהעיד הוא יכול זה רק במטלטלין אז רב אשי מבין את ההגבלה של מר זוטרא שלפי דעתו בעצם אין הבדל בין מכר לבין עדות וכמו שקטן משמונה עשרה לא מוכר קרקע הוא גם לא מעיד על קרקע אבל כמו שקטן משמונה עשרה כן מוכר מטלטלין הוא גם כן יכול להעיד על מטלטלין כלומר בעצם ביטלנו את ההבדל בין עדות לבין מכירה אבל שואל על זה רב אשי אם אתה אומר שעדות ומכירה הולכים ביחד אז למה אתה לא אומר שכמו שמטלטלין אפשר למכור אפילו בגיל שש שבע אז גם הוא יוכל להעיד אפילו בגיל שש שבע עונה לו מר זוטרא כי בעדות יש לי עוד דין כתוב ועמדו שני האנשים כלומר בשביל עדות ברור שהוא צריך להיחשב איש וזה רק מגיל שלוש עשרה אבל בשביל למכור מטלטלין הוא יכול למכור אפילו בגיל שש שבע 
אז לסיכום העניין הזה אין הבדל בין עדות לבין מכירה לגבי קרקעות בשניהם זה רק מגיל שמונה עשרה או עשרים לגבי מטלטלין מכירה זה מגיל שש שבע עדות זה מגיל שלוש עשרה ועכשיו התחום השלישי והאחרון שנדבר עליו זה מתנה כל מה שדיברנו עכשיו זה שקטן משמונה עשרה או עשרים לא יכול למכור את הנכסים אבל מחדש אמימר לתת במתנה הוא כן יכול לתת מקשה על זה רב אשי איך זה יכול להיות הרי אמרנו שכל הסיבה שאנחנו חוששים שהוא ימכור זה שהוא יחלק בזול מדי אז אם אנחנו רואים שהוא מחלק את זה בחינם כל שכן שזה לא אמור לתפוס הרי בזה הוא מראה שהוא לא יודע בטיב משא ומתן עונה לו אמימר העיקרון הוא כזה החשש שלנו הוא שכשמישהו יבוא עם שקית מלאה מטבעות וירשרש את זה לפני הקטן אז זה יפתה אותו למכור את השדה במחיר שהוא פחות מהמחיר האמיתי כי הוא לא יודע בטיב משא ומתן לעומת זאת גם קטן משמונה עשרה יודע לא לחלק סתם נכסים במתנה הרי לא מדובר פה על שוטה הוא פשוט אחד שלא יודע עדיין בטיב משא ומתן ממילא אם בכל זאת הוא מחלק את הנכסים במתנה כנראה שהוא עושה את זה בשביל לקבל איזושהי טובת הנאה ואת זה כן נותנים לו לעשות אבל למכור אנחנו חוששים שהוא ימכור בזול מדי לכן לא נותנים לו למכור ואפילו אם במקרה הוא דווקא יצליח כן לעשות עסקה טובה לא פלוג כלומר רבנן לא חילקו בין מקרה למקרה וכל מכירה אי אפשר לעשות 
ובזה הגענו לשורה השמינית בקנו עמוד א נסכם מהר את מה שראינו היום ראינו מחלוקת מאיזה גיל קטן יכול למכור שמונה עשרה או עשרים ראינו שהגיל עצמו גם לפי רבא כבר נחשב כגדול אמרנו שהמספר הזה לא מקודש ואם הוא יודע בטיב משא ומתן אז גם כשהוא קטן מזה ואם הוא לא יודע אז אפילו כשהוא גדול מזה ראינו את הסיפור שניסו לעבוד על רבא שהמוכר הוא שוטה אבל זה לא הצליח להם ראינו את רב הונא בריה דרב יהושע שאמר שלעדות הוא כן יכול להעיד גם אם הוא קטן מהגילאים האלו העיקר שהוא גדול משלוש עשרה אבל מר זוטרא אמר שזה רק במטלטלין כי במטלטלין גם קטן יכול למכור ממילא הוא גם יכול להעיד ודבר אחרון אמימר אמר שבמתנה הוא כן יכול לתת כי בזה אנחנו לא חוששים שהוא סתם יחלק בחינם לעומת זאת במכר אנחנו חוששים שהוא יתפתה בשביל סכום קטן מדי כל טוב 
